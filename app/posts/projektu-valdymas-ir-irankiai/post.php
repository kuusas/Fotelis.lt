<p>Kasdien, vienaip ar kitaip, susiduriu su projektų valdymu. Kartais net tenka projekto vadovą valdyt, kad viskas vyktų nuosekliai ir tvarkingai. O tvarkos reikia, kad būtų rezultatai. Nors ir atrodo, kad viskas yra tiesiog obvious, pasirodo net ir projektų vadovai su patirtim to nesuvokia iki galo.</p>

<h2>Naudosiama terminija</h2>

<p>Komanda - jei dirbi prie projekto ne vienas - dirbi su komanda, bet kalbant apie projektus, kalbu apie komandas sudarytas 1+ žmonių, bet visa tai tikrai negalioja large-scale projektams.<br />
Projekto vadovas (PM) - projekto vadovas, su developmentu artimai draugaujantis žmogus, išmanantis savo darbą. Jeigu dirbote web-kepyklėlėj, tai ten sutikot personažų, su marketingo diplomu, tuo pačiu vardu - "projekto vadovas". Tas pseudo-specialistas turbūt paliko didelę profesinę traumą, tad iškarto įspėju, kad mano tekste bus vartojamas šis terminas, bet tai nė kiek nesusiję su jūsų nuoskaudom. Bandykit priimti šį terminą, kaip profesionalo apibūdinima.</p>

<h2>Projektai</h2>

<p>Su nedideliais projektais viskas gan paprasta. Išsidėstai funkcionalumą A4 lape, kartais ir pusės tokio užtenka, pasidarai sau task'us, eini, darai, baigta. O dabar pasitelkim fantaziją ir įsivaizduokim, kad prie projekto turi dirbti kolega dizaineris? Iškarto kyla klausimas - o kaip viską sutarsim su juo? Kaip jis žinos ką aš programuosiu, o kaip aš žinosiu ką jis paišys? Juolab, jeigu kiekvienas dirba iš namų. Ir išvis - kaip klientui duoti tai, ko jis tikisi? Progresą visom šalim irgi reikia kažkaip pateikti. Čia jau pradedam ieškoti kažkokių įrankių. Galbūt tokia problema išsisprendžia tiesiog su email ir skype. Bet jeigu darbas vyksta komandoj? Jeigu komanda sudaryta ne vien iš developerių ir dizainerių, o prisideda daugiau skirtingų rolių? Kaip visada visiems žinoti ką daryti, kaip gali kiekvienas būti naudingiausias duotoju momentu ir apskritai - žinoti visada, kas vyksta su projektu? Kiekvieną kartą klausti PM'o? Laiko gaišinimas, tiek tavo paties, tiek PM'o.<br />
Taupant savo ir kitų laiką informaciją visada, visada reikia struktūrizuoti. Reikalui esant, bet kuris komandoje esantis žmogus, privalo turėti galimybę rasti, tai ko jam reikia, negaišindamas kitų laiko. Ir įsivaizduokim, kad informacija yra išmėtyta, arba guli tik PM'o galvoj - augant komandai PM'o fulltime darbu patampa tiesiog atsakinėjimas į klausimus, pasikartojančius klausimus, plūstančius iš visų šalių. Efektyvu? Tikrai ne. Dar nepaminėjau atvejo, jeigu PM'as dirba vienoje laiko juostoje, o dalis komandos kitoje. Tokiu atveju PM'as net fiziškai nesugebėtų efektyviai atsakyti į visus klausimus. Jeigu iškilo klausimas - atsakymo reikia čia ir dabar, nes kitaip kenčia darbo efektyvumas. Grįžtant prie žemiskesnių palyginimų, be laiko juostų. Tarkim dirbam su freelanceriais - vieni dirba naktį, kiti anksti ryte, treti - neprognozuojamai. Tokia komanda kažin ar dažnai susitiks vienu metu online.<br />
Kaip viską daryti efektyviai?</p>

<h2>Informacija</h2>

<p>Turim projektą, kuris, kada nors pasieks facebook aukštumas, arba bent jau tikėkimės, tvistas.lt. Turim krūvą informacijos susijusios su projektu - nuotraukų, video, dokumentų ir dar velniai žino ko. Turim norus ir galbūt netgi planą, kaip viską darysim. Kaip tuo dalintis su komanda? Vėliau bug reportai, netikėti pakeitimai, nauji feature'ai? Kad per daug nekomplikuot visko - visa informacija yra aktuali visiem komandos nariam.<br />
Pirma reikia išskaidyti į tai, kokia informacija apie projektą yra naudojama, paprastai tai būna:</p>

<ul>
<li>Tekstinė informacija, kintanti

<ul>
<li>Biznio reikalavimai</li>
<li>Specifikacijos</li>
<li>Instrukcijos</li>
</ul></li>
<li>Failai

<ul>
<li>Prototipai</li>
<li>Dizaino failai</li>
<li>Iliustracijos, grafikos elementai</li>
<li>Kiti paveikslėliai, nuotraukos</li>
<li>PDF 3rd party specifikacijos</li>
</ul></li>
<li>Planavimas, progresas

<ul>
<li>Taskai / Užduotys</li>
<li>Milestone'ai</li>
<li>Roadmap</li>
</ul></li>
<li>Bug'ai</li>
<li>Diskusijos, sprendimai</li>
</ul>

<p>Mano nuomone, visa ši informacija turi būti pasiekiama greitai kiekvienam komandos nariui. Kodėl visiem viską reikia žinot? Tam, kad visi būtų pilnai įsilieję į projekto developmentą ir lanksčiai galėtų reaguoti į pasikeitimus eigoje.</p>

<h2>Įrankiai</h2>

<h3>Tekstinė informacija, kintanti - Google Drive</h3>

<p>Pros:</p>

<ul>
<li>vienu metu gali redaguoti daug žmonių, matoma pakeitimų istorija, išvengiama konfliktų</li>
<li>nereikia turėti suinstaliuoto griozdiško tekstinio redaktoriaus palaikančio DOC, XLS</li>
<li>galima dalintis folderiu, tad folderyje naujai sukurti dokumentai iškarto bus matomi visai komandai</li>
<li>reikalui esant galima eksportuoti į DOC/XLS failą</li>
</ul>

<p>Cons:</p>

<ul>
<li>reikalingas internetas</li>
</ul>

<h3>Failai - DropBox</h3>

<p>Pros:</p>

<ul>
<li>Visa komanda turi visus su projektu susijusius dokumentus pas save</li>
<li>Naujai įkelti failai automatiškai atsiranda pas visus.</li>
</ul>

<p>Cons:</p>

<ul>
<li>Netinka kintančiai tekstinei informacijai, nes nesimato pakeitimų istorijos dokumetuose</li>
<li>Atsiranda konfliktai arba prarandama informacija, kai vienu metu vieną failą redaguoja keletas žmonių.</li>
</ul>

<h2>Planavimas, progresas - projektų valdymo sistema?</h2>

<p>Šiem darbam atlikt yra daug galimybių. Galima sakyti skonio reikalas. Vieni viską deda į google docs ar spreadsheets. Kiti naudoja tam skirtas sistemas kaip Basecamp, ActiveCollab, treti - apsiriboja tiesiog todo listų appsais - Wunderlist, Google Tasks + Google Calendar.<br />
Pačiam niekada neteko naudoti patogaus toolso. Gal mano norai dideli, gal pats rinkdamasis ne visada žinau ko noriu. Patogiausias kiek teko naudoti - Basecamp. Būtent projekto milestone'ų dėliojimui, taskų kūrimui ir roadmap'o stebėjimui.<br />
Pastaruoju metu vis tenka susidurti "universaliais" įrankiais, pritaikytais įvairiom sritim. Vienas iš tokių pavyzdžių - Podio. Galbūt ir įmanoma būtų naudoti, bet reikia įdėti nemažai laiko tvarkant visas tas "universalias" galimybes. Vistik kiekviena sritis su savo niuansais. Tai kas aktualu web developmentui, kažin ar svarbu projektuojant namą.<br />
Vienintelis patarimas būtų - prieš ieškant įrankio tiksliai apsibrėžti ko jums reikia. O tada - bandykit.</p>

<h2>Bug'ai</h2>

<p>Šią sritį dažniausiai padengia projektų vladymo sistemos, bet - ne visos jos tam pritaikytos. Kas yra bug'as? Rastas bug'as turi būti užfiksuotas ir saugomas istorijoje, kad vėliau būtų galima analizuoti. Tai nėra paprastas TODO listas, tai svarbi informacija, galinti įtakoti priimant sprendimus refactorinant kodą, ar kuriant visiškai naują versiją. Bet… kiek projektų iki to užauga?</p>

<h2>Diskusijos, sprendimai</h2>

<p>Daugiausiai diskusijų žinoma būna gyvai. Jeigu komanda išsimėčiusi - tada online per Skype, IRC ar kokį kitą chat'ą. Bet ar efektyvu bendrauti online?<br />
Tik tada, kai priimti sprendimai yra užregistruojami (kaip taskai ar bugai) ir nėra tuščiažodžiaujama. Bet iš patirties - patogiausia priemonė komunikavimui yra emeilas, dėl patogumo ieškoti pagal keywordus. Bet šioj vietoj galbūt pasireiškia įpratimas.</p>

<h2>Galiausiai…</h2>

<p>Idealiausiai būtų turėti vieną sistemą, kur viskas būtų susieta. Taskai, milestone'ai, failai, diskusijos - viskas vienoje vietoje.  Galbūt tai galėtų būti lietuviškas startupas <a href="https://beta.busyflow.com">BusyFlow</a>, o gal monstras <a href="http://www.atlassian.com/software/jira/overview">JIRA</a>? Reikia bandyti. Bet kolkas man atrodo greičiausias būdas Dropbox + Google Drive + Email kombinacija.</p>

<p>Ką Jūs naudojate? Ar patenkinti? Ko pasigendate?</p>
