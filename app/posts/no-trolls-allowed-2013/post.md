Norėčiau ir aš pasidalinti įspūdžiais į No Trolls Allowed renginuko!  

Nors praėjo jau savaitė - įspūdžiai dar neišblėso. Vis dar esu sužavėtas, kad pavyko suorganizuoti ir visu tuo kas įvyko, ir kaip pavyko.

## Nuo ko viskas prasidėjo?
Long story. Bet trumpai - visas renginio planavimas prasidėjo nuo alaus atsigėrimo Alaus Studijoje, tada sekė nupirktas domeno notrollsallowed.com, o tada jau organizatoriam vienas kitą pastumiant gimė logotipas (ačiū žmonai Dovilei - nuostabus trolis!), Pawkai suorganizavus savaitgalinį sprintą - buvo sukurta puslapio struktūra, pasirašė turinys, apibūdinantis visą idėją, netrukus atsirado puslapio dizainas ir paleidom registraciją.  

Lygiagrečiai viso to - idėją pristatinėjom draugam ir pažįstamiem - visi būsimą renginuką vertino labai teigiamai. Viena, kita registracija kas keletą dienų, taipogi veikė kaip stiprūs motyvatoriai, dar labiau paskatino darbuotis, kad viskas būtų suorganizuota kokybiškai.  

Likus porai savaičių iki renginio paskelbus apie regsitracijos pabaigą - registracijos pasipylė. Ir netikėtai sulaukėm >50 pranešėjų.  

Susidūrėm su dar vienu iššūkiu - kaip sutalpinti tiek pranešimų? Pradinė mintis buvo visus pranešimus sutalpinti į šeštadienį, lygiagrečiai leidžiant du pranešimų srautus. Bet 50 pranešimų, su klausimais-atsakymais užtruktų bent po 15-20min, o buvo dar ir pranešėjų norinčių kalbėti po 30-60min.? Kaip viską sutalpinti, kad neatsibostų? Challenge accepted.  

Pamatę susidomėjimą nusprendėm ir paieškot rėmimo. Didelis ačiū Visma Lietuva, NFQ, Eskimi, AKL, kad palaikėt idėją ir žinoma pats didžiausias AČIŪ visam [Estina](http://www.estina.com) kolektyvui - su jumis galima kalnus nuverst!  

## Renginys
Penktadienį vakare pradėjo rinktis dalyviai. Kas po vieną, kas su antra puse, ar draugais. Kiekvienas atvykęs gavo dalyvio kortelę ir buvo supažindintas su barcamp'o lenta, kurioje turėjo rezervuotis vietą savo pranešimui. Penktadienį susirinko nemaža dalis žmonių, įkūrėme stovyklavietę ir vakarą-naktį praleidom pažindindamiesi ir besišnekučiuodami, kai kas bandė žiūrėti filmą naktiniame kino seanse. Atvykėliai dar rinkosi iki val. 12 nakties, kas irgi smagu, kad turėjo tiek noro dalyvauti - net naktis nesutrukdė atvykti.  

Šeštadienį buvo numatyta pranešimų sesijų 10val. ryto, viskas prasidėjo su įvadine Pawkos kalba. Po jos iškarto prasidėjo pranešimų sesija. Pranešimai buvo skirstomi į ANALOG ir DIGITAL, lygiagrečiai ėjo du pranešimų srautai ir priklausomai kuriai temai pranešimas priskirtas - toje palapinėje pranešimas ir buvo pristatomas. Pats daugiausiai laiko praleidau ANALOG palapinėje, bet tuo pačiu norėjosi būti ir DIGITAL palapinėje, kur buvo kalbama apie programavimą ir su juo susijusias technologijas. ANALOG - visi pranešimai, kuriuos teko išgirsti buvo super. Albino (turbūt vyriausio dalyvio) pranešimas apie viešąjį transportą buvo super, Vidmanto - apie komunikacijos klaidas bendraujant su programuotojais, Juozo - apie keliones po pasaulį, buvimą benamiu. Į DIGITAL palapinę irgi buvau įkišęs nosį, būtent buvo įdomu paklausyti kaip Mantas sau susikodino kieto kuro katalinę.  
Buvo daug pranešimų, kurių nepavyko išgirsti, bet bus video!  

Nuo pat renginio pradžios jaudinomės, kaip reikės sutalpinti visus pranešėjus, kad jų pasiruošimas nenueitų veltui. Kaip viską išdėliot, kad žmonės nepavargtų nuo visų pranešimų? Bet barcamp principas suveikė puikiai - paraginti visi užsirašė, kada gali/nori šnekėti ir vakare belikus keliems žmonėms, vis dar nepristačiusiems savo temų - nuspredėm - tegul šneka, jeigu tik yra susidomėjusių!   

Vienas iš jaukių momentų - Aidis savo pranešimui buvo rezervavęs laiką 00:00. Sėdėjom visi, kuriem įdomu, prie laužo ir prasidėjo pranešimas. Tema "IT ir visuomenės kaita", Aidis padarė įvadą ir uždavęs klausimą "Ar teisinga linkme eina mūsų visuomenė", siuntė totemą sekančiam žmogui, kad atsakytų į klausimą. Ir taip totemas keliavo ratu, kol visi atsakinėjo į klausimą, be jokių diskusijų. Apėjus vienam ratui, ėjo kitas… Buvo sukurta jauki, šiektiek mistiška atsmosfera pamąstymam ta tema. Galiausiai po diskusijų ir finalinio klausimo uždavimo pamąstymam - totemas buvo sudegintas.  

Ir pati žavingiaųsia renginio akimirka: 1-a valanda nakties, palapinė apšviesta projektoriaus šviesos, dalyviai vis dar pristatinėja savo temas, vyksta diskusijos. …O viskas prasidėjo nuo šeštadienio 10 val. ryto!  

Renginio atmosfera, dalyvavę žmonės, jų pranešimai - viskas buvo tiesiog nuostabu. Labai smagu jaustis tarsi dieliame draugų bury, nors nemažai buvo žmonių, kuriuos sutikau pirmą kartą. Likau sužavėtas visų nusiteikimu, pasiruošimu ir atvirumu.  

Žinoma visa tai tik renginio nuotrupos - įspūdžių yra daug daugiau, ir visų dalyvių sukurtos atmosferos nemoku apibūdint...  

## Atsiliepimai
Kaip vienam iš organizatorių labai, labai, labai malonu sulaukti teigiamų atisliepimų! Renginio metu bendraujant su žmonėm ir jiem giriant renginį, palikti atsiliepimai twitteryje, facebook'e - visa tai atperka visą darbą skirtą renginio pasiruošimui.   
Ačiū visiem dalyviam, kad dalyvavot! Jūs sukūrėt fantastišką atmosferą!  

Foto galerija [Facebook'e](https://www.facebook.com/media/set/?set=a.132775673599993.1073741832.104373726440188&type=3).

**Ar vyks No Trolls Allowed 2014? Taip!**

##Sekite mus
Kai bus video - paskelbsime naujienose.  
Sekite mus [Facebook](https://www.facebook.com/NoTrollsAllowed) ir [Twitter](http://twitter.com/ntacamp)

